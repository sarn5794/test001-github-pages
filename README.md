# test001-github-pages
test
นโยบายการรักษาความปลอดภัย
กรมการปกครอง ตั้งอยู่ที่ถนนอัษฎางค์ แขวงวัดราชบพิธ เขตพระนคร กทม. 10200 มีภารกิจเกี่ยวกับการรักษาความสงบเรียบร้อยและความมั่นคงภายในประเทศ การอำนวยความเป็นธรรม การปกครองท้องที่ การอาสารักษาดินแดน และการทะเบียนเพื่อให้ประชาชนมีความมั่นคง ปลอดภัย ได้รับบริการที่สะดวก รวดเร็ว และให้เกิดความสงบสุขในสังคมอย่างยั่งยืน ระบบการพิสูจน์และยืนยันตัวตนทางดิจิทัล (Thai Digital ID) เป็นระบบที่กรมเปิดให้ประชาชนขอใช้สิ่งแทนเอกลักษณ์ดิจิทัล (Digital ID) เพื่อให้สามารถใช้บริการทำธุรกรรมทางดิจิทัลของหน่วยงานรัฐหรือเอกชนได้อย่างสะดวก รวดเร็วผ่านเครือข่ายอินเตอร์เน็ต
การเคารพสิทธิในความเป็นส่วนตัวของท่าน
กรมการปกครองเคารพสิทธิในความเป็นส่วนตัวของข้อมูลของท่าน และ กรมการปกครองเข้าใจดีว่าท่านมีความ ประสงค์ที่จะได้รับความปลอดภัยสูงสุด ในการทำธุรกรรม ดังนั้นข้อมูล ของท่านที่กรมได้รับนั้น โดยหลักการแล้วจะถูกนำไปใช้ให้เป็นไปตามวัตถุประสงค์ ของท่านเท่านั้น และกรมจะดำเนินมาตรการที่เข้มงวดในการรักษาความปลอดภัย ตลอดจน จะป้องกันมิให้ มีการนำข้อมูลไปใช้โดยมิได้รับอนุญาตจากท่านก่อน
การเปิดเผยข้อมูลแก่บุคคลที่สาม
ท่านมีสิทธิในความเป็นส่วนตัวของข้อมูลของท่าน โดยกรมจะไม่อนุญาตให้ มีการเปิดเผย ข้อมูลเกี่ยวกับข้อมูลของท่านนอกจากพนักงานผู้ที่ได้รับอนุญาตของกรม และบุคคลที่สามที่ได้รับอนุญาตจากท่านให้ เข้าถึงข้อมูลของท่านตลอดจน จะป้องกันมิให้มีการนำข้อมูลท่านไปใช้โดยมิได้รับอนุญาต จากท่านก่อน เว้นแต่ กรมได้รับความยินยอมจากท่าน การให้ข้อมูลดังกล่าวเป็นไปเพื่อช่วยให้ท่านสามารถทำธุรกรรมที่ท่านประสงค์ การเปิดเผยข้อมูลท่านเป็นไปโดยถูกต้องตามกฎหมาย หรือตามคำสั่งของหน่วยงานของรัฐที่เกี่ยวข้อง ข้อมูลที่กรมได้รับจากท่าน อาจถูกนำไปใช้ในการปรับปรุงการออกแบบและ การส่งเสริมบริการที่เกี่ยวข้องของกรม อย่างไรก็ตาม กรมรับประกันกับท่าน ว่าข้อมูลส่วนตัวของท่าน จะได้รับการรักษาอย่างเป็นความลับและได้ใช้มาตรฐานความปลอดภัย ชั้นสูง นอกจากนี้แล้ว กรมขอสงวนสิทธิที่จะนำข้อมูลส่วนตัวของท่าน มาใช้ในการวิเคราะห์ ข้อมูลได้ตลอดเวลา และหากมีการแก้ไขใดๆ อันเป็นผลมาจากการวิเคราะห์ข้อมูลดังกล่าวกรม จะบรรจุการแก้ไขดังกล่าวไว้ในเว็บไซต์ของกรม
ข้อมูลที่กรมการปกครองรวบรวมและเก็บรักษาไว้
กรมจะเก็บรวบรวมข้อมูลของท่านเพื่อเหตุผลการทำธุรกรรมของท่าน กรมจะรวบรวมข้อมูลเกี่ยวกับท่านเท่าที่จำเป็น กรมจะเก็บรวบรวมรักษา และใช้ข้อมูลเกี่ยวกับท่าน ในกรณีที่พิจารณาแล้วเห็นว่า เป็นประโยชน์ต่อการให้บริการ หรือเพื่อให้ท่านได้รับบริการสะดวกรวดเร็ว กรมจะใช้ข้อมูลของท่านเพื่อให้เป็นไป ตามกฎหมาย และกฎเกณฑ์ต่างๆ ที่เกี่ยวข้อง หรือเพื่อพัฒนา และปรับปรุงบริการของกรม
มาตรการและวิธีการรักษาความปลอดภัยโดยทั่วไป
หมายเลขประจำตัวผู้ใช้บริการ (Digital ID) และรหัสลับส่วนตัว (Password)
กรมเข้มงวดกับระบบรักษาความปลอดภัย เพื่อให้ได้มาซึ่งมาตรฐานในการป้องกัน การเข้าถึงข้อมูลของท่าน โดยมิได้รับอนุญาต นอกเหนือไปจากกระบวนการเข้ารหัสการใช้งาน กรมทางอินเตอร์เน็ตตามปกติแล้ว ทางกรมไม่มีนโยบายติดต่อไปยังท่าน เพื่อสอบถาม เลขประจำตัว หรืรหัส หากท่านพบการกระทำดังกล่าว โปรดแจ้งมาที่ หมายเลขโทรศัพท์ 1548 หรือ ติดต่อหน่วยงานของกรมที่ท่านใช้บริการอยู่
ท่านควรที่จะเก็บเลขประจำตัว และรหัสของท่านไว้เป็นความลับอย่างดีที่สุด อย่าเขียน หรือเปิดเผย ข้อมูลเหล่านี้ต่อบุคคลใด เพื่อเป็นความมั่นใจว่า ท่านจะทราบข้อมูลนี้เพียงคน เดียวเท่านั้น กรมจึงไม่มีนโยบายในการสอบถามรหัสผ่านของท่าน หากท่านสงสัย ว่าเลขประจำตัว และหรือรหัสผ่านของท่านถูกเปิดเผยแก่บุคคลที่สาม หรือสูญหาย หรือถูกขโมย และมีการทำรายการโดยมิได้รับอนุญาต กรุณาแจ้งให้เจ้าหน้าที่ของกรม ทราบทันที
เมื่อท่านสมัครและลงทะเบียนกับบริการของกรมทางอิเล็กทรอนิกส์ ต่างๆ ของกรมเรียบร้อยแล้ว ท่านจะได้รับหมายเลขประจำตัวผู้ใช้บริการ (Digital ID) และรหัสลับส่วนตัว (Password) ซึ่งใช้ สำหรับ เข้าสู่ระบบ โดยหมายเลขประจำตัวผู้ใช้บริการ และรหัสลับส่วนตัวที่ ควรนำมาทดสอบเข้าใช้บริการกรมอย่างรวดเร็วเพื่อ เปลี่ยนรหัสลับให้เป็นรหัสลับส่วนตัวเฉพาะของท่านเท่านั้น หลังจากนั้นท่านควรทำลาย เอกสารลับนั้นทันที เพื่อความปลอดภัย
กรมจะทราบหมายเลขประจำตัวผู้ใช้บริการ (Digital ID) แต่จะไม่ทราบ รหัสลับส่วนตัวของท่าน (Password) กรมได้ให้ความสำคัญ กับระบบรักษาความปลอดภัยของข้อมูลเพื่อให้มั่นใจได้ว่า รหัสลับ ส่วนตัวของท่านจะได้รับการป้องกันให้ปลอดภัยอย่างแท้จริง อย่างไรก็ตาม ท่านควรทราบถึงแนวทางในการป้องกันและ รักษาสิทธิในความเป็นส่วนตัวของข้อมูลท่าน โดยท่านควรปฏิบัติตามคำแนะนำสำหรับการใช้บริการกรมทางอิเล็กทรอนิกส์ดัง ต่อไปนี้
- ไม่ให้บุคคลใดๆ เห็นรหัสลับส่วนตัวของท่านขณะที่ท่านทำการเข้าสู่ระบบ
- พยายามจำรหัสลับส่วนตัวของท่าน และไม่บันทึกรหัสลับส่วนตัวของท่านไว้ในที่ใดๆ
- เปลี่ยนรหัสลับส่วนตัว ของท่านเป็นประจำสม่ำเสมอ และอย่านำรหัสลับ ส่วนตัวอันเดิมของท่านนำกลับมาใช้ใหม่
- ไม่นำเอาหมายเลขโทรศัพท์ส่วนตัว วันเกิด หรือข้อมูลส่วนตัวใด ๆ ที่ง่ายต่อการคาดเดามาตั้งเป็นรหัสลับส่วนตัวของท่าน
- รหัสลับส่วนตัวต้องมีความยาว 8 ตัวอักษร โดยกำหนดเป็นตัวเลข
- เปลี่ยนรหัสลับส่วนตัวของท่านทันทีที่ท่านสงสัยว่ามีบุคคลอื่นทราบรหัสลับส่วนตัวของท่าน
- ไม่อนุญาตให้บุคคลใดๆ ใช้หมายเลขประจำตัวผู้ใช้บริการ (Digital ID) และรหัสลับส่วนตัว (Password) ในการเข้าสู่ระบบ มิฉะนั้นแล้ว ท่านจะต้องรับผิดชอบต่อธุรกรรมใดๆ ก็ตามที่เกิดขึ้นจากหมายเลขประจำตัวผู้ใช้บริการ,รหัสลับส่วนตัวของท่าน
- ควรใช้หมายเลขประจำตัวผู้ใช้บริการ และรหัสลับส่วนตัวของท่านในอุปกรณ์ที่มีความเป็นส่วนตัว ที่ท่านสามารถมั่นใจได้ว่า ไม่มีผู้อื่นติดตั้งเครื่องมือ หรือซอฟต์แวร์ ที่จะสามารถเปิดเผยหมายเลขประจำตัวผู้ใช้บริการ และรหัสลับส่วนตัวของท่านไว้ในอุกรณ์นั้น
- กรมไม่แนะนำให้ใช้อินเตอร์เน็ตในสถานที่สาธารณะ เช่น อินเตอร์เน็ตคาเฟ่ต่างๆ ทั้งนี้เนื่องจากปัจจุบันมีโปรแกรมบางอย่างสามารถ ดักจับ ข้อมูลที่สำคัญ ๆ และอาจนำข้อมูลไปใช้ต่อได้ ดังนั้น ทางที่ดีที่สุดผู้ใช้บริการจึงควรหลีกเลี่ยงการใช้บริการในสถานที่เหล่านั้น
เทคโนโลยีเสริมสำหรับการรักษาความปลอดภัย
นอกจากมาตรการ และวิธีการรักษาความปลอดภัยโดยทั่วไปที่กล่าวข้างต้นแล้ว กรมยังใช้ เทคโนโลยีระดับสูงดังต่อไปนี้เพื่อปกป้องข้อมูลส่วนตัว ของท่าน
- Intrusion Detection เป็นระบบซอฟท์แวร์ที่ตรวจสอบและดักจับข้อมูลของ ผู้ที่พยามลักลอบเข้าสู่ระบบโดยไม่ได้รับอนุญาต ซึ่งกรมใช้ระบบที่มีประสิทธิภาพสูงสุดและมีการ Update สม่ำเสมอ
- Firewall เป็นระบบซอฟท์แวร์ที่จะอนุญาตให้เฉพาะผู้ที่มีสิทธิ หรือผู้ที่กรม อนุมัติเท่านั้นจึงจะผ่าน Fire Wall เพื่อเข้าถึงข้อมูลได้ โดยกรมใช้ระบบ Double Firewall Protection
- Scan Virus นอกจากเครื่องคอมพิวเตอร์ทุกเครื่องที่ให้บริการจะมีการติดตั้ง Software ป้องกัน Virus ที่มีประสิทธิภาพสูงและ Update อย่างสม่ำเสมอแล้ว กรมยังได้ติดตั้ง Scan Virus Software บนเครื่อง Server โดยเฉพาะอีกด้วย
- Secured Socket Layer (SSL.) เป็นเทคโนโลยีในการเข้าสู่ข้อมูลผ่านรหัส เพื่อป้องกันผู้ที่แอบดักจับข้อมูลขณะที่มีการส่งผ่านเครือข่าย Internet การเข้าสู่ข้อมูลผ่านรหัสแบบนี้จะทำให้ผู้ดักจับไม่สามารถเข้าใจความหมาย ของข้อมูลได้ นอกจากนี้ เทคโนโลยีนี้ยังใช้สำหรับการยืนยันความมีอยู่จริง ของเว็บไซต์ของกรมได้อีกด้วย กรมใช้การเข้ารหัสแบบนี้อยู่ที่ 128 Bits (SSL.128)
- Data Encryption ใช้สำหรับข้อมูลที่มีความสำคัญมากๆ กรมมีมาตรการอย่างเข้มงวดในการเก็บรักษา โดยก่อนนำข้อมูลเข้าเก็บในเครื่องคอมพิวเตอร์ ได้มีการเข้ารหัสโดยใช้ Algorithm ที่ซับซ้อนทำให้ ไม่มีใครสามารถรู้ข้อมูลสำคัญที่เข้ารหัสแบบนี้แม้แต่พนักงานของกรม
- Cookies เป็นไฟล์คอมพิวเตอร์เล็กๆ ที่จะทำการเก็บข้อมูลชั่วคราวที่จำเป็น ลงในเครื่องคอมพิวเตอร์ของผู้ขอใช้บริการ เพื่อความสะดวกและรวดเร็วในการติดต่อสื่อสาร อย่างไรก็ตาม กรมตระหนักถึงความเป็นส่วนตัวของ ผู้ใช้บริการเป็นอย่างดี จึงหลีกเลี่ยงการใช้ Cookies แต่ถ้าหากมีความจำเป็น ต้องใช้ Cookies กรมจะพิจารณาอย่างรอบคอบ และตระหนักถึงความปลอดภัย และความเป็นส่วนตัวของผู้ขอรับบริการเป็นหลัก
- Auto Log off ในการใช้บริการ Internet Banking หลังจากเลิกการใช้งานควร Log off ทุกครั้ง กรณีที่ผู้ใช้บริการลืม Log off ระบบจะทำการ Log off ให้โดย อัตโนมัติภายในเวลาที่เหมาะสมของแต่ละบริการ ทั้งนี้เพื่อความปลอดภัยของ ผู้ใช้บริการเอง
มาตรการเสริม
แม้ว่ากรมจะมีมาตรฐาน เทคโนโลยีและวิธีการทางด้านการรักษาความปลอดภัย อย่างสูง เพื่อช่วยมิให้มีการเข้าสู่ข้อมูลส่วนตัวหรือข้อมูลที่เป็นความลับของท่านโดย ปราศจากอำนาจ ตามที่กล่าวข้างต้นแล้วก็ตาม แต่ก็เป็นที่ทราบกันอยู่โดยทั่วไปว่า ปัจจุบันนี้ยังมิได้มีระบบรักษา ความปลอดภัยใดๆ ที่จะสามารถปกป้องข้อมูลของท่านได้อย่างเด็ดขาดจากการถูกทำลายหรือ ถูกเข้าถึงโดยบุคคลที่ปราศจากอำนาจได้ ดังนั้นท่านจึงควรปฏิบัติตามมาตรการและวิธีการเสริม ดังต่อไปนี้ด้วยคือ
- ระมัดระวังในการ Download Program จาก Internet มาใช้งาน ควรตรวจสอบ Address ของเว็บไซต์ให้ถูกต้องก่อน Login เข้าใช้บริการเพื่อป้องกันกรณีที่มีการปลอมแปลงเว็บไซต์
- ควรติดตั้งระบบตรวจสอบไวรัสไว้ที่เครื่องและพยายามปรับปรุงให้โปรแกรม ตรวจสอบไวรัสในเครื่องของท่านมีความทันสมัยอยู่เสมอ
- ติดตั้งโปรแกรมประเภท Personal Fire wall เพื่อป้องกันเครื่องคอมพิวเตอร์ จากการจู่โจมของผู้ไม่ประสงค์ดี เช่น Cracker หรือ Hacker
สงวนลิขสิทธิ์ © 2566 สำนักบริหารการทะเบียน กรมการปกครอง
v.2.0.31
